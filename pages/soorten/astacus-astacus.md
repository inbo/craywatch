---
title: Europese rivierkreeft
description: _Astacus astacus_
background:
  img: /assets/images/a_astacus_XV.jpg
  by: Xavier Vermeersch
permalink: /soorten/astacus-astacus/
---

## Herkenning

![photo](/assets/images/a_astacus_XV.jpg){:.rounded .w-50 .float-start .me-3}

Deze robuuste soort wordt tot 18 cm lang. Het dier is meestal bruin of grijsgroen, maar kan ook blauw zijn. De carapax is hoogstens ruw, maar niet gestekeld zoals bij de Turkse rivierkreeft. Scharen zijn bij volwassen dieren aan de onderzijde roodbruin. Het rostrum is niet toelopend en de areola breed.

## Verspreiding

De Europese rivierkreeft is de enige inheemse rivierkreeft in België en kwam vroeger voor in het oosten van Vlaanderen en in Wallonië. Ten gevolge van slechte waterkwaliteit en overbevissing is de soort uitgestorven in Vlaanderen (laatste waarneming in 1949). Recent zijn er enkele waarnemingen gemeld die louter het gevolg zijn van ontsnapte dieren uit gevangenschap.

## Habitat

De soort kwam vroeger voor in kleinere stromende wateren en vijvers met goede waterkwaliteit, maar is heden uitgestorven in Vlaanderen.