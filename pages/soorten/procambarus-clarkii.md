---
title: Rode Amerikaanse rivierkreeft
description: _Procambarus clarkii_
background:
  img: /assets/images/rode.jpg
permalink: /soorten/procambarus-clarkii/
toc: true
---

## Herkenning

{:.rounded .w-50 .float-start .me-3}
[![photo](/assets/images/p_clarkii_bk.jpg)](/assets/images/p_clarkii_bk.jpg)
_Foto door Bram Koese/EIS_

De rode Amerikaanse rivierkreeft kan een lengte van 15 cm bereiken (exclusief de scharen). Volwassen dieren zijn vaak opvallend rood gekleurd en ook de knobbels op de scharen zijn steeds rood. Jonge dieren zijn moeilijker te herkennen en kunnen grijs tot groenbruin zijn. Zij hebben een donkere tekening op het achterlijf en op hun scharen zijn er vaak oranje knobbels zichtbaar. Het [rostrum](/determinatie/) van de rode Amerikaanse rivierkreeft is spits toelopend. 

Jonge dieren zijn moeilijk te onderscheiden van jonge gestreepte Amerikaanse rivierkreeften  (_Procambarus acutus_). Volwassen dieren kunnen ook verward worden met de gestreepte Amerikaanse rivierkreeft, maar het is eenvoudig het onderscheid te maken tussen deze beide soorten op basis van de kleur van de knobbels op de scharen. Bij de rode Amerikaanse rivierkreeft zijn deze rood, maar bij de gestreepte Amerikaanse rivierkreeft wit of zwart .

## Verspreiding

De soort is sterk aan het toenemen, met vondsten in alle Belgische provincies. Momenteel is er een grote populatie ten noorden van Brugge (ruwweg in de driehoek tussen Oostende, Maldegem en Knokke-Heist), en enkele clusters tussen Westerlo en Tessenderlo en bij Lokeren. Verder zijn er verspreide vondsten over heel Vlaanderen.

[Verpreidingskaart](/kaart/){:.btn .btn-primary .text-light}

## Habitat

De rode Amerikaanse rivierkreeft kan in vrijwel alle wateren voorkomen en heeft een zekere tolerantie voor brak water. Hij wordt gevonden in kanalen, rivieren, beken, plassen, vijvers, poelen en sloten. Deze rivierkreeft heeft een lichte voorkeur voor ondiep water en komt ook voor in jaarlijks droogvallende waterlichamen, waarbij hij zich tijdens droogte in zelfgegraven gangen terugtrekt. Nieuwe habitats kunnen bereikt worden na een wandeling over land.

## Introductie

De rode Amerikaanse rivierkreeft wordt momenteel vooral ge√Øntroduceerd via de aquarium- en vijverhandel. Vroeger werd deze rivierkreeft vaak binnengebracht voor consumptie.

## Informatiefiche

[Informatiefiche](https://www.iasregulation.be/773/download){:.btn .btn-primary .text-light}
