---
title: Geknobbelde Amerikaanse Rivierkreeft
description: _Faxonius virilis_
background:
  img: 
  by: 
  href: 
permalink: /soorten/faxonius-virilis/
---
### Herkenning
De geknobbelde Amerikaanse rivierkreeft is een relatief kleine soort, met een lengte tot 13 cm (scharen niet inbegrepen). Volwassen dieren zijn grijs tot grijsbruin. De scharen zijn meestal grijsbruin tot groenblauw met duidelijke bleke knobbels aan de bovenzijde en bleek aan de onderzijde. De soort is te onderscheiden van de gevlekte Amerikaanse rivierkreeft door de afwezigheid van de stekels op de wang, de afwezigheid van de wijnrode vlekken en de punten van de scharen die niet zwart-oranje gebandeerd zijn.

### Verspreiding
De geknobbelde Amerikaanse rivierkreeft is momenteel nog niet aangetroffen in Vlaanderen. De soort komt wel al op veel plaatsen voor in Nederland, waaronder één locatie dicht bij de grens met Vlaanderen.

### Habitat
Deze uitheemse rivierkreeft wordt voornamelijk gevonden in grotere permanente wateren zoals sloten, kanalen, plassen en vijvers. 

### Introductie 
Onbekend, vermoedelijk vijverhandel.
