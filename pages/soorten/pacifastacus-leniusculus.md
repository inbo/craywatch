---
title: Californische Rivierkreeft
description: _Pacifastacus leniusculus_
background:
  img: /assets/images/pacifastacus-leniusculus.jpg
  by: Geert De Knijf
permalink: /soorten/pacifastacus-leniusculus/
toc: true
---

## Herkenning

![photo](/assets/images/p_leniusculus_XV_2.jpg){:.rounded .w-50 .float-start .me-3}


De Californische rivierkreeft is een middelgrote soort met een lengte tot 16 cm, zonder inbegrip van de scharen. Volwassen dieren zijn geheel geelbruin of grijsbruin tot donkerbruin. De soort is makkelijk herkenbaar aan de geheel gladde scharen en het gladde carapax zonder wangstekels. De scharen zijn breed en aan de bovenzijde bij de aanhechting van de beweegbare vinger hebben ze een typische bleke witte tot blauwe vlek (niet bij jonge dieren). Bij volwassen dieren is de onderzijde van de scharen doorgaans oranjerood. Het [rostrum](/determinatie/) is toelopend en over het midden zwak gekield.

## Verspreiding

Deze soort is bekend van enkele locaties in Limburg en één locatie in het zuiden van Oost-Vlaanderen. In Wallonië is hij daarentegen zeer algemeen in rivieren, beken en vijvers. 

## Habitat

Waarnemingen gebeuren voornamelijk in stromende wateren en vijvers die door een beek of bron worden gevoed.

## Introductie

Vroeger werd deze rivierkreeft geïntroduceerd voor consumptie.

## Informatiefiche

[Informatiefiche](https://www.iasregulation.be/565/download){:.btn .btn-primary .text-light}
