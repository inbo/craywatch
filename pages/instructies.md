---
title: Instructies
permalink: /instructies/
---

Hoe ga je te werk?
<u>Het materiaal:</u>
Na het registreren en het reserveren van je locatie(s), krijg je een pakket met het nodige materiaal opgestuurd. Hierin zitten:
Drie fuiken
Lokaas en aaszakjes
Touw om de fuiken te bevestigen aan de oever
Craywatch-labels om aan de fuiken te bevestigen
Een determinatietabel: zowel op papier als digitaal
Een formulier om je waarnemingen te noteren
Een vergunning voor het gebruik van de fuiken in het kader van Craywatch
Controleer zo snel mogelijk of je alles ontvangen hebt. Indien niet, kan je ons contacteren door een mail te sturen naar **craywatch@inbo.be**
<u>De voorbereiding:</u>
**Kies een periode** van 5 opeenvolgende dagen tussen 15 juni en 15 oktober om de fuiken te plaatsen en te controleren.
Ga best al eens een **kijkje nemen** op de gekozen locatie(s) om in te schatten of je er gemakkelijk kan geraken en waar de fuiken geplaatst kunnen worden.
<u>Het plaatsen van de fuiken op de eerste dag:</u>
**Vul de aaszakjes** volledig met het bijgeleverde aas en bevestig deze aan de binnenkant van de fuik (de fuik kan slechts aan één van de uiteinden geopend worden). Op die manier kunnen rivierkreeften de aaszakjes niet uit de fuik halen.. Zorg ervoor dat je de fuik hierna terug goed sluit. _(Foto van fuik met aaszakje bevestigd invoegen)_
Bind **aan elke fuik een touw** om ze aan de oever te kunnen vasthangen. Bevestig aan het andere uiteinde van het touw één van de bijgevoegde **labels**. Deze verwijzen naar het Craywatch-project en bevatten contactinformatie van het INBO. _(foto van fuik met touw en label invoegen_
**Leg de eerste fuik in het water** op de afgesproken locatie. Zorg ervoor dat deze zeker op de **bodem** ligt. Bevestig de fuik daarna aan de oever door het uiteinde van het touw aan een stevig object te knopen, bijvoorbeeld aan een tak of een in de grond gestoken stok of piket. Het is belangrijk dat de fuik niet boven het water uitsteekt en dat het touw niet te opvallend wordt geplaatst, zo beperk je de kans op vandalisme of diefstal. _(foto van fuik in het water invoegen)_
**Plaats de tweede en derde fuik** op dezelfde manier als de eerste, maar **telkens 10 meter verder** langs de oever in dezelfde waterloop of plas.  Zo heb je uiteindelijk drie fuiken in het water, gescheiden door twee keer een afstand van 10 meter, gemeten langs de oever. 
<u>Het controleren:</u>
De vier opeenvolgende dagen na het plaatsen van de fuiken controleer je of je iets gevangen hebt. Indien mogelijk doe je dit best in de voormiddag. 
**Haal de fuiken één voor één uit het water**. Doe dit rustig en let hierbij op dat de fuiken nergens achter blijven hangen.
**Schrijf per dag op het meegevoerde formulier hoeveel** rivierkreeften er in totaal in de drie fuiken zitten en tot **welke soort** elke kreeft behoort. Dit kan je aan de hand van de bijgeleverde determinatietabel bepalen. Ook indien er **geen kreeften** aanwezig zijn is dit zeer belangrijke informatie en dient de afwezigheid van kreeften te worden genoteerd. Indien gewenst mag je ook het geslacht en de aanwezigheid van eitjes of larven noteren. 
**Neem foto’s** van de rugzijde en buikzijde van elke gevangen rivierkreeft. Op die manier kan de determinatie nadien door het Craywatch-team geverifieerd worden.
Noteer eventuele **bijvangst**, zoals vissen, padden, krabben, etc. Deze moet je niet tot op soort determineren en je moet er geen foto’s van nemen, maar het mag uiteraard wel. 
Nadat alles genoteerd is, laat de rivierkreeften en eventuele bijvangst meteen terug vrij in dezelfde waterloop waar ze gevangen werden.  Doe dit een tiental meter verwijderd van de fuiken om hervangst van dezelfde dieren te minimaliseren.
**Vul de aaszakjes** in de fuiken aan en **leg de fuiken terug** op dezelfde plaats in het water.
Ga op de website naar For pages: [**rapporteer waarnemingen**](pages/waarnemingen.md) om je waarnemingen door te geven. Dit gebeurt best dagelijks zodat er geen waarnemingen verloren gaan. 
**Herhaal dit proces** de volgende vier dagen. Het is belangrijk dat de dagen waarop je de fuiken controleert aaneensluitend zijn, sla er dus geen over. 
Op de **laatste dag** haal je na de controle **de fuiken weg**. Zorg dat je alles terug meeneemt en laat niets achter. De gebruikte aaszakjes mogen achteraf bij het restafval weggegooid worden.
<u>Na afloop:</u>
De fuiken terugsturen.
**De resultaten** van het onderzoek zullen nadien op de website gedeeld worden. Je krijgt een verwittiging via mail eens deze online staan. 
<u>Tips en extra informatie:</u>
Sla de exacte locaties van de fuiken op, bijvoorbeeld via google maps, zodat je ze zeker terugvindt. 
Om te voorkomen dat je gsm tussen de rivierkreeften belandt, raden we je aan om in het veld het meegevoerde papieren formulier in te vullen en nadien je waarnemingen via de website in te geven.
Het gebruik van fuiken is in Vlaanderen uitsluitend toegestaan met een geldige vergunning. De meegeleverde vergunning is enkel geldig tijdens de studieperiode en op de vastgelegde locatie(s). Hierna vervalt deze en is het niet toegelaten om de fuiken te gebruiken in openbare wateren. 
Voor vragen of problemen kan je altijd mailen naar **craywatch@inbo.be**.
Werk voorzichtig, wees steeds respectvol en zorg dat je geen overlast of schade creëert tijdens het project. Bedankt voor je hulp en medewerking!

