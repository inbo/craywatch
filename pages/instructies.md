---
title: Instructies
description: Hoe ga je te werk?
permalink: /instructies/
toc: true
---

### Het materiaal

Na het registreren en het reserveren van je locatie(s), krijg je een pakket met het nodige materiaal opgestuurd. Hierin zitten:

- Drie vallen
- Lokaas en aaszakjes
- Touw om de vallen te bevestigen aan de oever
- Craywatch-labels om aan de vallen te bevestigen
- Een determinatietabel: zowel op papier als digitaal
- Een formulier om je waarnemingen te noteren
- Een vergunning voor het gebruik van de vallen in het kader van Craywatch

Controleer zo snel mogelijk of je alles ontvangen hebt. Indien niet, kan je ons contacteren door een mail te sturen naar <craywatch@inbo.be>.
<br><br>
### De voorbereiding

**Kies een periode** van 5 opeenvolgende dagen tussen 15 juni en 15 oktober om de vallen te plaatsen en te controleren. Ga best al eens een **kijkje nemen** op de gekozen locatie(s) om in te schatten of je er gemakkelijk kan geraken en waar de vallen geplaatst kunnen worden.
<br><br>
### Het plaatsen van de vallen op de eerste dag

1. **Vul de aaszakjes** volledig met het bijgeleverde aas en bevestig deze aan de binnenkant van de val (de val kan slechts aan één van de uiteinden geopend worden). Op die manier kunnen rivierkreeften de aaszakjes niet uit de val halen. Zorg ervoor dat je de val hierna terug goed sluit. _(Foto van val met aaszakje bevestigd invoegen)_
2. Bind **aan elke val een touw** om ze aan de oever te kunnen vasthangen. Bevestig aan het andere uiteinde van het touw één van de bijgevoegde **labels**. Deze verwijzen naar het Craywatch-project en bevatten contactinformatie van het INBO. _(foto van val met touw en label invoegen_
3. **Leg de eerste val in het water** op de afgesproken locatie. Zorg ervoor dat deze zeker op de **bodem** ligt. Bevestig de val daarna aan de oever door het uiteinde van het touw aan een stevig object te knopen, bijvoorbeeld aan een tak of een in de grond gestoken stok of piket. Het is belangrijk dat de val niet boven het water uitsteekt en dat het touw niet te opvallend wordt geplaatst, zo beperk je de kans op vandalisme of diefstal. _(foto van val in het water invoegen)_
4. **Plaats de tweede en derde val** op dezelfde manier als de eerste, maar **telkens 10 meter verder** langs de oever in dezelfde waterloop of plas. Zo heb je uiteindelijk drie vallen in het water, gescheiden door twee keer een afstand van 10 meter, gemeten langs de oever.


### Het controleren

De vier opeenvolgende dagen na het plaatsen van de vallen controleer je of je iets gevangen hebt. Indien mogelijk doe je dit best in de voormiddag.

1. **Haal de vallen één voor één uit het water**. Doe dit rustig en let hierbij op dat de vallen nergens achter blijven hangen.
2. **Schrijf per dag op het meegevoerde formulier hoeveel** rivierkreeften er in totaal in de drie vallen zitten en tot **welke soort** elke kreeft behoort. Dit kan je aan de hand van de bijgeleverde determinatietabel bepalen. Ook indien er **geen kreeften** aanwezig zijn is dit zeer belangrijke informatie en dient de afwezigheid van kreeften te worden genoteerd. Indien gewenst mag je ook het geslacht en de aanwezigheid van eitjes of larven noteren.
3. **Neem foto's** van de rugzijde en buikzijde van elke gevangen rivierkreeft. Op die manier kan de determinatie nadien door het Craywatch-team geverifieerd worden.
4. Noteer eventuele **bijvangst**, zoals vissen, padden, krabben, etc. Deze moet je niet tot op soort determineren en je moet er geen foto's van nemen, maar het mag uiteraard wel.
5. Nadat alles genoteerd is, laat de rivierkreeften en eventuele bijvangst meteen terug vrij in dezelfde waterloop waar ze gevangen werden. Doe dit een tiental meter verwijderd van de vallen om hervangst van dezelfde dieren te minimaliseren.
6. **Vul de aaszakjes** in de vallen aan en **leg de vallen terug** op dezelfde plaats in het water.
Ga op de website naar [rapporteer waarnemingen](/waarnemingen.md/) om je waarnemingen door te geven. Dit gebeurt best dagelijks zodat er geen waarnemingen verloren gaan.
7. **Herhaal dit proces** de volgende vier dagen. Het is belangrijk dat de dagen waarop je de vallen controleert aaneensluitend zijn, sla er dus geen over.
8. Op de **laatste dag** haal je na de controle **de vallen weg**. Zorg dat je alles terug meeneemt en laat niets achter. De gebruikte aaszakjes mogen achteraf bij het restafval weggegooid worden.


### Na afloop

De vallen terugsturen.

**De resultaten** van het onderzoek zullen nadien op de website gedeeld worden. Je krijgt een verwittiging via mail eens deze online staan.


### Tips en extra informatie

- Sla de exacte locaties van de vallen op, bijvoorbeeld via google maps, zodat je ze zeker terugvindt.
- Om te voorkomen dat je gsm tussen de rivierkreeften belandt, raden we je aan om in het veld het meegevoerde papieren formulier in te vullen en nadien je waarnemingen via de website in te geven.
- Het gebruik van de vallen is in Vlaanderen uitsluitend toegestaan met een geldige vergunning. De meegeleverde vergunning is enkel geldig tijdens de studieperiode en op de vastgelegde locatie(s). Hierna vervalt deze en is het niet toegelaten om de vallen te gebruiken in openbare wateren.
- Voor vragen of problemen kan je altijd mailen naar <craywatch@inbo.be>.
- Werk voorzichtig, wees steeds respectvol en zorg dat je geen overlast of schade creëert tijdens het project. Bedankt voor je hulp en medewerking!
